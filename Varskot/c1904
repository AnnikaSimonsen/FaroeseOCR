Várskot
BLAÐ F0ROYINGAFELAGS í KEYPMANNAHAVN.
Nr. 1.
MAJ.
1904.
Fámenta fólk:
fylkist tú öxl móti axlum,
tá gerst tær stálkynt í jaxlum,
sameinda fólk!
FRAMBURÐSHUGUR.
Far nú Føroyingur
fróur og fimur,
fúsur at fregnast um framburðsstíggjar!
Fjald við klaka
sæst kleiv á klivjum,
sæst knortlut göta til gronar kvíggjar.
Götan gongur
til gullagoymslu,
í gróthústoftum á kvíggjagrundum.
Gullið dýra
duldi dreki;
skal dríva droyri á deyðastundum?
Farið at finna
fundin fræga,
finna frælsi til framburðsbilið!
Framm í grýtið
gangið garpar,
gravið gull við góðum skili!
Absalon Jógvansson.
Heilsa til Føroyingafelags.
Heilir og sælir tit Føroyingar,
unglingar menskir og moyar!
hugsan og hugur horvi heim
til ástkæru fosturoyar!
Vár móðir oss gav sína bestu ogn
og legði oss mál sítt i munnin,
og bað okkum rökja vár besta skat,
— tann gerðin ið enn ei er vunnin.
Vár móðir hevir so tolin bíðað,
so bønliga hevir hon biðið,
hon taldi sær vónir um ljósari tíð,
meðan dimmir dagar liðu.
Hon setti sítt álit til hvörja slekt,
eitt ættarlið svann undan öðrum;
men ókunnigt mál og útlendskan sið
hon kendi í heimligum görðum.
Hon kendi sítt egna við vanvirðing mætt,
so sárt hennar lund mundi tyngjast,
hon longdist at hoyra sítt egna mál
av börnum sínum öllum syngjast.
Hon bíðaði langa og drjúgva stund,
hvört hjartaslag mundi mæla,
at leita skuldi tjóðin á fornfedrafund
og hoyra teir gamlu tala.
So kenna öll kundu sjálvan seg
og líta á mátt sínn og megi,
og mennast í kærleik’ til móðurlands
og dugnað til rökt um heimið.
Nú setur hon álit til hesa slekt,
vilja vit henni trúskap sýna?
skal ættarbúgvið reisast á ættargrund,
ella vilja vit arvin burttýna?
Føroyingar lýðið á móður röst,
tit gangiö tær gamlu götur,
tí heimlandshugur og fosturlandsást
er lívs tykkar’ innarstu røtur!
Og eiga tit kærleik til móðurlands,
latið kærleikan sýnast í verki!
og eigum vær trúgv, so stígum framm,
og móðurmál veri várt merki!
J. D.
Bóndin og synir hansara.
Tað var eina ferð ein ríkur bóndi.
Hann visti tað á sær, at deyöin var ikki
langt burtur. So rópti hann synir sínar
til sínn og segði við teir: »Hendan
garðin, íð fornfedrar okkara hava átt,
og sum tit nú skulu arva, hann mugu
tit ikki lata koma á aðrar hendur, tí
kostuligur dýrgripur er goymdur eina
staðnis í bønum. Eg veit ikki vist,
hvar hann liggur, men ivaleyst finna tit
hann, um tit eru ágrýtnir at grava.
Tá íð inn er heysta, mugu tit fara
at grava og grópa, og tit mugu brúka
hakan dúligani! Ikki mugu tit lata
— 3 —
nakað verða ógrivið! Hvön áarbakka,
hvörja lítla túgvu mugu tit kolvelta
og saksa. So doyði papin. Synirnir
tóku straks til hakan, og teir helmaðu
ikki fyrr enn teir hövdu velt allan
bøin.
Tá íð várið kom, var ikki eitt
petti eftir, sum teir ikki hövdu vent
upp og niður og saksa ferð eftir ferð.
Dýrgripin funnu teir ikki. Men
um heystið gav bøurin so nógv av sær,
og alt fruktaði so væl, at eingin mintist
sovorið fyrr.
Tá grunaðu teir, hvar dýrgripurin
lag, at hann lag í arbeiði teirra.
Og klókur var pápin, tí hann vildi
vísa synum sínum aðrin hann doyði,
at arbeiðið er ein dýrgripur.
Efter frönskum av Absalon Jógvansson.
Vár.
Nú veit eg tað várar í Føroyum,
fannir brána í fjöllum;
sólfríðir álvar í listaleikum,
loystir frá vetrartröllum.
Summarfleyr strýkur um fjallatind,
gráðin á firðum andar,
hvör ein ætt eigir makligan vind,
báran blíðliga dandar.
Luftin kennist so styrkjandi rein,
lívgar teim ungu spírum;
sólargeislin spælir um fjallagrein,
steinarnir glitra i líðum.
Björg og hagar, gomul heim,
vitjast av fuglamangi,
loftið fyllist við gleði og gleim,
titrar av fuglasangi.
Lív birtist í á hvörji leið,
menn fara landið at rökja,
bóndin veltir sínn jarðarteig,
skipsflotar miðini sökja.
Frammlongsil kennir so mong ein sál,
sær víðari ræsur vil finna,
vónir ger sær, setur sær mál,
roysnisverk mong at vinna.
Hugheilur mangur kennir sínn mátt,
ungt eigir mót í barmi;
langt leitar longsil á summarnátt,
— vónirnar kódna í harmi.
Tí fjöllini stongdu, byrgdi hav;
sárt bløddi í ruddandi hondum;
og fólksins miðleysa framtíð svav
í smásinnis-afturhalds bondum.
J. D.
— 4 —
FERÐARBÍLÆTI.
av A. J.
I.
Í einari .urð,
tæt niðuri við
sjóarmálan gekk eg og kagaði millum
urðargrótið inn til lundarnar, ið lógu
á eggi í holum teirra. Teir sýntust
ikki at duga annan bókstav enn »Aa«,
men hann kendu teir so væl sum nakar
og tagdu ikki av honum. Tað hoyrdist
á røddini, at teir vóru væl hýrdir og
at einki tyngdi teir; — mær runnu í
huga Harrans orð um at vera varur
við fuglarnar og, so sum teir, ikki
gremja seg.
Eg varð so fróður, at eg merkti
tað í merg og í mønu, ti Harrin sjálvur
hevði bjóðað okkum at vera so fróð
og so sorgleys sum hesir fuglarnir.
Tá kom ein bátur skúmandi tvörtur
við landinum. Yar tað grindaróður
ella var tað doktararóður? . . . Hoyr!
. . . Ein skúran sum táið tú grevur
geir, eitt brak, og báturin hvölvist; . . .
teir hövdu róð á skerið.
Varð hetta tí teir hövdu tikið eftir
fuglinum ikki at gremja seg um nakað,
men leggja alt í Harrans hendur; ella
varð tað tí teir tyktust hava so nógv
at gremja seg um, so teir gloymdu at
brúka eygu og umhugsan, som Harrin
hevði givið teimum?
II.
A hjólhesti streyk eg avstav eftir
breiða kongaveginum á Flatlandi, við
nógvari ferð. Hús og trø tyktust
kapprenna sínamillum, gras og korn
dansaðu føroyskan dans. Tað tyktist
vera gilt av guli. hóast tað var stilli.
Eg fór framm um ein vagn ; maður
og kona og trí börn sótu í honum.
Tveir ungir hestar vóru fyri vagninum;
teir vóru vorðnir ódællir. Alt tað íð
maðurin togaði á teymarnar nyttaði
einki. Teir rendí alt í rot, og skúmið
dreiv úr graninum á teimum.
Tá koma teir á ein gilbakka —
øðisligani renna teir oman brekkuna; men
tá íð teir koma í djúpa gilið, tá er an-
nar pöstur hann dettur; hin oman á, og
vagnurin boltar út yvir teir i grøvina.
Maður og kona duttu undir vagnin.
Børnini sloyngdust fleiri favnar burtur
frá.
F0ROYATÍÐINDI.
Við »Riberhuus« tann 8. maj fóru
til Føroya nýur lækni til Vestmanna-
havnar og ein hjálparprestur til Suður-
oyar.
FELAGSTÍÐINDI.
Felagið heldur fund fríggjakvøldið
tann 13 h. m. kl. 9 i Nyt Landmands-
hotel, Halmtorvet
1)	Gulak Jacobsen heldur røðu um
David Livingstone.
2)	Tosað verður um eina skógferð.
„Várskotu kemur út eina ferb um
mánaðin, kostar fýri felagslimir 10 oyru
fyri hvört blabib.
Føroyingafelag gevur út.
Valentin & Lund, Niels Juelsgade 9.
